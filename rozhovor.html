<!DOCTYPE HTML>
<html data-theme="dark">
	<head>
		<title>Rozhovor - Pavel Barša a Karel Havlíček</title>
		<meta charset="utf8">
		<link rel="stylesheet" href="pico.min.css">
		<link rel="stylesheet" href="main.css">
	</head>
	<body>
		<main class="container">
			<h1>Rozhovor - Pavel Barša a Karel Havlíček (26.10.2024)</h1>
			Audio:
			<br>
			<audio controls>
				<source src="rozhovor_sestříhán.mp3" type="audio/mpeg">
			</audio>
			<br>
			<h3>Přepis</h3>
H: Testuju, testuju. Tady je Karel Havlíček a v rozhovoru je také Pavel Barša.
<br>
<br>	
B: Dobrý den.
<br>
<br>		
H: Dobrý den. Hele, já ti budu tykat, protože prostě…
<br>
<br>
B: Jasně, jasně.
<br>
<br>
H: Dobře.
<br>
<br>
B: To tam klidně můžeš, to je jedno.
<br>
<br>
H: On měl takovou komplikovanou genealogii. On vlastně byl myslím nemanželské dítě, ne?
<br>
<br>
B: Ano, byl nemanželské dítě. Jeho tatínek byl Židovský Němec, ale nikdy si nevzal jeho mámu. Ta se pak provdala za Adolfa Baršu, který ho adoptoval, takže jsme zdědili to jméno.
<br>
<br>
H: Jeho biologický otec byl tedy ten Stern, že?
<br>
<br>
B: Ano, biologický otec se jmenoval Immanuel Stern a jeho adoptivní otec byl Adolf Barša.
<br>
<br>
H: Adolf Barša. Mhm.
<br>
<br>
B: Ano, a táta byl ročník 1910.
<br>
<br>
H: Mě přišlo zajímavé, že strávil šest let v Buchenwaldu, ale nevědělo se, že má židovské předky.
<br>
<br>
B: To, co jsem se dozvěděl od mámy, protože v jedenácti jsem se ho na to neptal, je, že když ho zatkli v září 1939, dělali velký zátah na antifašisty z třicátých let. Nebyli to jen komunisti, byl to paušální zátah. Zatkli stovky lidí, kteří byli proti fašismu. Byla to první velká akce po vypuknutí druhé světové války, kdy se otevřela fronta v Polsku – Německo napadlo Polsko a ze druhé strany Sovětský svaz zabíral východní Evropu na základě Ribbentropova paktu.
<br>
<br>
V rámci této akce ho zatkli a jeho otec šel na gestapo a tvrdil, že je jeho vlastní dítě. Oni to pravděpodobně moc neověřovali, protože to bylo snadné zjistit. V té době totiž ještě nešli přímo po Židech, ale po politických odpůrcích. Takže, i když byl ze židovské rodiny, zaregistrovali ho jako politického vězně, což mu zvýšilo šance na přežití. Kdyby byl veden jako Žid, měl by horší podmínky a umíralo jich daleko víc.
<br>
<br>
Původně chtěl studovat filozofii, ale jeho židovský otec mu řekl, ať studuje práva, aby po něm převzal kancelář. Immanuel Stern byl advokát, poměrně bohatý, měl německou klientelu a byl komunista. Táta u něj pracoval jako právní koncipient. Stern těsně před válkou emigroval do Londýna a nabídl mému tátovi, aby jel s ním. Můj táta ale chtěl zůstat a organizovat komunistický odboj.
<br>
<br>
H: Jo. V devadesátkách to byla trošku kontroverze, něco o Babických procesech. Nejsem v tom expert, neříkám, co se stalo nebo nestalo, ale trochu to zbořilo jeho dědictví.
<br>
<br>
B: Ano. Jo, ehm... Ono to bylo potom tak, že vlastně... Možná bychom měli připomenout, jak to bylo po druhé světové válce. Táta se vrátil z koncentráku v pětačtyřicátém, a potom na začátku padesátých let, když byly ty procesy, kdy komunisti dělali procesy s vnitřními nepřáteli, často obviňovali i jiné komunisty. Nejslavnější byl ten proces se Slánským. Táta byl taky v jednom z těch procesů, původně obviněný, vyloučený ze strany, ale nakonec to nedotáhli, takže zůstal jen jako vyloučený ze strany. Nebyl proti němu veden žádný proces.
<br>
<br>
Tehdy se říkalo, že to byl proces, který předcházel procesu se Slánským. Šlo o proces s Otou Šrinkem, brněnským komunistou, který byl myslím tajemníkem krajského výboru KSČ. Byla tam zápletka, že táta nakonec nebyl obviněn z toho prostého důvodu, že se v pětačtyřicátém, hned po skončení války, dostal do sporu. Šrink, který vedl stranu v Brně, byl pro odsun Němců, aby tím získal popularitu pro komunisty u širšího obyvatelstva. A táta byl proti tomu odsunu. Možná i proto, že jeho biologický otec byl německy mluvící Žid, že jo. Ale hlavně byl proti odsunu. Vzpomínám si, jak mi to vysvětloval, když jsem byl malý, ptal jsem se ho na Němce, a táta mi pořád vysvětloval, že problém není mezi Čechy a Němci, ale mezi dělnickou třídou a buržoazií. Nešlo podle něj o národnostní problém, ale o boj proti fašismu, ne proti Němcům.
<br>
<br>
Táta říkal: "Když jsem přišel do Buchenwaldu, v pětatřicátém, tak někteří němečtí soudruzi seděli v koncentráku už šest let, od roku třiatřicet." Pořád mi vysvětloval, že boj je transnacionální, a proto byl asi proti odsunu Němců. Nepřišlo mu správné, aby to vedla nějaká národnostní nenávist. Byl revoluční komunista, myslel si, že konflikt je spíše mezi dělnickou třídou a buržoazií, ne mezi Čechy a Němci. A to ho prý zachránilo, protože Šrink byl jedním z komunistů, kteří byli obviněni. Šrink byl v Londýně přes válku, a hodně šli po těch, co měli nějaké kontakty v zahraničí, obvinili je jako vnitřní nepřátele, kteří se vetřeli do strany a pracovali pro cizí mocnosti. Šrink byl potom popraven. Zdá se, že to táty zachránilo, protože vyšetřovatelé neměli jasné doklady, že byl ve sporu se Šrinkem, takže ho nemohli úplně jasně zařadit mezi Šrinkovy domnělé spolupracovníky, agenty. To mu zachránilo život.
<br>
<br>
Potom v šedesátých letech... A důležitá je možná ještě další skvrna na jeho životopise – Babické procesy. Ty padesáté jsem vůbec netušil. Tehdy byly soudy částečně z lidu, takzvaný soud z lidu, kde vybírají normální lidi a soudí to soudci, ale je tam i porota soudců z lidu. Táta byl vybrán do té poroty soudců z lidu a souhlasil s nějakým rozsudkem, podle mě smrti, v Babickém případě. Bylo víc procesů, a v jednom z nich… což je fakt jako hnusné, řekl bych.
<br>
<br>
My jsme o tom netušili. Dozvěděli jsme se to až když byl ten skandál. A jo, to bylo, čověče, až v nultých nebo desátých letech, nebo tak nějak. Myslím, že to bylo na přelomu nultých a desátých let.
<br>
<br>
H: Relativně nedávno.
<br>
<br>
B: No, relativně pozdě, jo, před patnácti lety nebo... to by se možná dalo zkusit vygooglovat, protože to bylo několik článků. To psal nějaký novinář-historik, jméno už jsem zapomněl, který se díval do archivů, kdo podepsal ten rozsudek smrti, a vyhrabal to. Spor byl v tom, že táta... potom v osmašedesátém... to se dostáváme k další kaňce... měl další kaňku, že byl proti Pražskému jaru. Když přišla vojska Varšavské smlouvy, sice nebyl pro vojenskou intervenci, ale víceméně souhlasil s tím, že Pražské jaro, Dubček a tak dále, podrývají socialistické principy. Byl to přesvědčený stalinista, ten můj táta. (smích) Rozumíš, a potom krátce nato, asi za dva roky, v jednasedmdesátém umřel. Zápletka byla v tom, že když umřel, byl považován za velkého oficiálního komunistu v Brně, jednoho z hlavních. Postavili mu náhrobek na čestném pohřebišti, a spor byl v tom, že ten náhrobek tam byl ještě dvacet let po revoluci. Ten novinář zjistil tuhle informaci, kterou jsme vůbec netušili, že byl v jedné z těch lidových soudních komisí. Šlo o to, že radnice byla žádána, pokud si dobře vzpomínám, aby odstranila ten... no, byl tam takový velký náhrobek.
<br>
<br>
H: Takový obelisk, v podstatě.
<br>
<br>
B: No, no. A aby to odstranili. Když to vzniklo, tak jsme se s mými sestrami domluvili a kontaktovali jsme radnici hned. Nechtěli jsme to řešit nebo hájit, protože si myslím, že je to špatné, jestli byl v komisi, která někoho odsoudila k smrti. Nesouhlasím ani s tím, že byl proti Dubčekovi ještě v osmašedesátém. Mám ho rád jako otce, vzpomínám na něj hezky jako na tátu, ale jako na politika s tím nesouhlasím. Neměli jsme s tím žádný problém, takže jsme kontaktovali radnici a požádali, aby přesunuli urnu k Immanuelu Sternovi do jiného hrobu. Tím jsme to vyřešili, vzali to z čestného pohřebiště... (smích) Už potom nebylo co řešit.
<br>
<br>
H: To je vlastně i na internetu tohle popsané trochu, no.
<br>
<br>
B: No, no.
<br>
<br>
H: Ještě bych se možná zeptal na jednu věc...
<br>
<br>
B: Jo, a ještě k tvému dědovi, že jo. Eman Barša byl tvůj děda.
<br>
<br>
H: Ano, ano.
<br>
<br>
B: Ten s tím také souhlasil. Politicky byl trochu jinak, byl víc... ale s tímhle souhlasil taky Eman, tvůj děda.
			<br>
		</main>
	</body>
</html>
